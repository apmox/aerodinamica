# Campo fluido di una turbomacchina semplice
Dal vocabolario Treccani, la voce [turbomacchina](http://www.treccani.it/vocabolario/turbomacchina/):

> **turbomàcchina** s. f. (comp. di turbo- e macchina). – Macchina motrice o operatrice a fluido, caratterizzata dalla presenza di una ruota mobile (ventola o girante) calettata sull’albero della turbina e munita alla periferia di pale che hanno la funzione di ricevere energia da un fluido motore (acqua, vapore o gas) per trasmetterla all’albero (turbomotrici: turbine idrauliche, a vapore o a gas), o anche quella di trasmettere energia a un fluido, utilizzando il lavoro meccanico che un motore fornisce all’albero della turbina (turbooperatrici: turbopompe, turboventilatori, turbosoffianti e turbocompressori).

Nel caso preso in esame la t.m. presenta una simmetria di tipo assiale: per ogni piano passante per l'asse di simmetria la sezione della t.m. non cambia. Questa simmetria permette di modellare il *campo di moto fluido* in due sole dimensioni, in questo contesto definite come `z` (direzione assiale) ed `r` (direzione radiale). Integrando successivamente nella direzione angolare di simmetria ci si potrà ricondurre al campo di moto del fluido in un volume di controllo tridimensionale.

La t.m., in questo caso eccessivamente semplificata, è composta da due elementi: il **mozzo**, parte rotante con asse di rotazione coincidente all'asse di simmetria; la **corona**, parte stazionaria che circonda il mozzo. Le pale non vengono incluse in questa semplificazione, ma la t.m. per mettere in movimento il fluido deve esserne provvista.
